# Smart-Thermo
Ένα έξυπνο θερμόμετρο που μετράει τη θερμοκρασία μας ανά μία ώρα και ειδοποιεί με ηχητικό alarm όταν ξεπεραστεί μία συγκεκριμένη τιμή.
Η ιδέα γεννήθηκε λόγω της πανδημίας του Covid 19 και μετά από έναν καταιγισμό ιδεών από τους μαθητές σχετικά με το πώς μπορούμε να χρησιμοποιήσουμε την τεχνητή νοημοσύνη για το καλό (AI for Good). Ως πρεσβευτές των 17 Παγκόσμιων στόχων Βιώσιμης Ανάπτυξης (17 SDGs), και σκεπτόμενοι τον Στόχο 3: Καλή Υγεία και Ευημερία, αποφασίσαμε την κατασκευή ενός έξυπνου θερμόμετρου που θα μπορούσε να βοηθήσει τους νοσηλευτές τις νύχτες. Συγκεκριμένα, σκεφτήκαμε το θερμόμετρο αυτό να μετράει ανά μία ώρα τη θερμοκρασία του ασθενούς και σε ένα πίνακα τιμών να καταγράφει τις τιμές που μετριούνται. Επίσης, σε περίπτωση που η θερμοκρασία ανέβει πάνω από μία συγκεκριμένη τιμή, που ορίζει ο θεράπων ιατρός, θα ηχεί ένα alarm για να προειδοποιεί τον εκάστοτε νοσηλευτή. Ο γιατρός οποιαδήποτε στιγμή θα μπορεί να δει τις τιμές της θερμοκρασίας στην οθόνη του micro:bit.
Μία τέτοια κατασκευή πιστεύουμε ότι θα ήταν χρήσιμη και για τον ίδιο τον ασθενή (δε θα διακόπτεται ο βραδινός ύπνος) αλλά και για τους νοσηλευτές που δε θα χρειάζεται να επισκέπτονται ανά τακτά διαστήματα τους ασθενείς και να τους θερμομετρούν.
